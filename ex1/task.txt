- בתוך התיקייה במחשב שלכם שפתחתם ביחד איתי בשיעור, צרו תיקיה בשם homework, ובה צרו תיקייה נוספת בשם ex1 (מייצג את המילה excercise 1)
- לפי מה שלמדנו בשיעור, צרו מסמך HTML אשר יכלול בתוכו את הפירוט הבא:
    > מבנה HTML הבסיסי כפי שנלמד בשיעור
    > בתוך אלמנט Body, צרו את 3 האלמנטים הבאים: Header, Main, Footer
    > בתוך אלמנט Header צרו אלמנט nav לפי הפירוט בhtmlreference.io. הפריטים שלכם יהיו 'אודותי', 'העבודות שלי', 'צור קשר'.
       זהו התפריט שלכם.
    > בhref של הפריטים שימו סולמית (#)
    > בתוך אלמנט main צרו 3 אלמנטים רלוונטים לפי מה שנלמד בשיעור, אשר יתנו סגמנטציה\הפרדה ברורה בין 3 החלקים אשר יהוו את התוכן של האתר (אודות, עבודות וצור קשר). עבור כל חלק העניקו כותרת עם תגית כותרת רלוונטית, עם כותרות לפי פריטי התפריט. 
    > בתוך האלמנט אשר יהווה את הקונטיינר של חלק אודות, כתבו טקסט קצר אודותכם
    > בתוך האלמנט אשר יהווה את הקונטיינר של חלק 'העבודות שלי', צרו 3 קונטיינרים רלוונטים המכילים כותרת, טקסט לורם איפסום (אפשר להעתיק מכאן http://www.lorem-ipsum.co.il/lorem-ipsum.php), ותמונה.
    > בתוך האלמנט שיכיל את צור קשר אתם אמורים להיות כרגע עם כותרת בלבד, אין להוסיף מעבר לכך.
    > בתוך אלמנט הfooter רשמו את השם שלכם, השנה הנוכחית, לינק אשר יפתח מייל אליכם, לינק אשר יפתח טלפון אליכם, ולינק אשר יוביל לחשבון הלינקדאין שלכם (ואם אין לכם לינקדאין הגיע הזמן לפתוח!)
    >> למתקדמים 1: בצור קשר, להוסיף טופס, אלמנט מסוג form, עם השדות שם מלא, טלפון, הודעה. 
    >> למתקדמים 2: להוסיף ללינק באלמנט footer אייקונים רלוונטים 
    >> למתקדמים 3: בתוך אלמנט הfooter להוסיף סמליל של קרדיט ©, לפי HTML Entity
    >> למתקדמים 4: הוסיפו אלמנט תמונה (קראו על תגית img) לכל חלק מאותם 3 חלקים שמהווים את תוכן האתר. 
